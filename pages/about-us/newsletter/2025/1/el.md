@title = 'Ιανουάριος'
@toc = false


Γιούπι, μουσική!
-------------------------------------
Γνωρίζουμε την αξία του ακούσματος μιας καλής playlist, τη χαρά της μουσικής που φτιάχνουν άνθρωποι σαν εσάς. Οι μελωδίες και ο ρυθμός επηρεάζουν τη διάθεσή μας, βρίσκουμε συχνά τα εαυτά μας να σιγοτραγουδάμε και να χτυπάμε ρυθμικά. Η μουσική είναι τόσο ισχυρή που το σωστό τραγούδι την κατάλληλη στιγμή μπορεί να σου δώσει αυτό που χρειάζεσαι για να βγάλεις τη μέρα.

Γι' αυτό και είμαστε τόσο χαρούμενα που ανακοινώνουμε την κυκλοφορία μιας μουσικής συλλογής αφιερωμένης στην 25η επέτειο της Riseup! Με τα λόγια των δημιουργών:

«Η συλλογή \#montreal4riseup, προς υποστήριξη της Riseup για τον εορτασμό της 25ης επετείου της συλλογικότητας, είναι τώρα διαθέσιμη στο music.riseup.net ή στο mtl4riseup.bandcamp.com.

Το \#montreal4riseup είναι ένα project 20 τραγουδιών, που κυκλοφόρησαν (ή όχι) μεταξύ του 2020 και 2024, τα οποία καλύπτουν μια σειρά από είδη όπως rap, industrial, folk, rock, noise, punk, post-punk, anarcho-punk, hardcore, oi, crust, grind και άλλα.»

Τώρα λοιπόν που έχεις καταπληκτική μουσική να ακούς ενώ διαβάζεις τα email σου, θυμίσου ότι η Riseup χρειάζεται τη βοήθειά σουι - https://riseup.net/el/donate

ΥΓ: Τον Ιανουάριο 13 θα αλλάξουμε το παλιό μας helpdesk και θα υπάρξει ένα νέο, καλύτερο! Δεν θα μεταφερθούν τα tickets, γι' αυτό θυμίσου να ανοίξεις στο νέο σύστημα για θέματα για τα οποία εξακολουθείς να χρειάζεσαι βοήθεια.



Μια μέρα στη ζωή ενός riseup πουλιού
------------------------------------------------
**Προσοχή: είναι απαραίτητο να διαβαστεί κάνοντας φωνή από ντοκιμαντέρ φύσης**

Η ημέρα ενός riseup πουλιού ξεκινά με το ξύπνημα μεταξύ 6 και 9 π.μ. τοπική ώρα, ανάλογα με το πόσο κακός ήταν ο ύπνος του και πόσο αργά έμεινε ξάγρυπνο ή ξύπνησε νωρίς λόγω της αϋπνίας. Όταν σηκώνονται από το κρεβάτι, τα περισσότερα πουλιά ξεκινούν τη μέρα τους πίνοντας καφέ για να λειτουργήσει ο εγκέφαλος και για να αποφύγουν να χαλάσουν κάτι στους server όσο περισσότερο γίνεται. (Τα πουλιά που τους αρέσει ο φυσικός χυμός ή το τσάι κοιμούνται βαθιά αυτή την ώρα και ονειρεύονται έναν κόσμο χωρίς αφεντικά).

Το πρώτο πράγμα που κάνει το πουλί είναι να κάνει check-in με άλλα riseup πουλιά που ζουν σε μακρινά μέρη και είναι έτοιμα να κλείσουν το μαγικό κουτί που λάμπει για το βράδυ. Στη συνέχεια επισκέπτεται μια ειδική ιστοσελίδα riseup με μετρήσεις, ειδοποιήσεις και περίεργες λέξεις του υπολογιστή ή ανησυχητικά μηνύματα όπως «vpn host is down». Το πουλί τότε πρέπει να τρέξει σαν τον άνεμο να βρει τι δημιουργεί το πρόβλημα και να το διορθώσει πριν γίνει αντιληπτό. Μερικές φορές, όταν αργεί πολύ να λυθεί το πρόβλημα, θυμάται ακόμη και να ενημερώσει το riseupstatus.net, ώστε τα άλλα ζώα να βεβαιωθούν ότι ο καφές σήμερα δούλεψε και ότι το πουλί πληκτρολογεί γρήγορα για να είναι και πάλι όλα διαθέσιμα.

Όταν δεν υπάρχει κάποιο σημαντικό ζήτημα, το πουλί θα εγκατασταθεί στη ρουτίνα του να απαντά σε support tickets, να κρατάει σημειώσεις για τη δουλειά που έκανε και να βελτιώνει την υποδομή. Εδώ είναι που παρατηρούμε το πουλί riseup στο φυσικό του περιβάλλον. Μπαίνει σε μια σκληρή μάχη απόφασης προτεραιοτήτων και χορεύει όλους τους χορούς που χρειάζεται για να μην χαθεί στην απόσπαση της προσοχής. Οι καλύτερες και πραγματικά σπάνιες μέρες είναι εκείνες που δεν υπάρχει τίποτα απολύτως επείγον. Το πουλί είναι σε θέση να επικεντρωθεί στις προγραμματισμένες εργασίες του και το μόνο που του αποσπά την προσοχή είναι ο σκύλος που πρέπει να βγει βόλτα. Είναι κατά τη διάρκεια μιας τέτοιας βόλτας σε μια από αυτές τις μέρες που αυτό το πουλί αποφάσισε να γράψει για τις μέρες στη riseup σε όλα σας.

ΥΓ: Ο σκύλος λέει αν μπορείς, ενίσχυσε την riseup - https://riseup.net/el/donate