@title = 'Gennaio'


Evviva la musica!
-------------------------------------
Conosciamo il valore di ascoltare una buona playlist e, ancora di più, la gioia di ascoltare brani realizzati da persone come te. Melodie e ritmi influenzano il nostro umore e spesso ci ritroviamo a canticchiare e a battere i piedi al loro ritmo. La musica è così potente che la canzone giusta al momento giusto può darci quello che ci serve per affrontare la giornata.

Per questo siamo felici di annunciare l'uscita di una compilation musicale dedicata al 25° anniversario di Riseup! Nelle parole dei creatori:

“La compilation \#montreal4riseup, a sostegno di Riseup per celebrare il 25° anniversario del collettivo, è ora disponibile su music.riseup.net e su mtl4riseup.bandcamp.com”.

\#montreal4riseup è un progetto di 20 canzoni, pubblicate (o no) tra il 2020 e il 2024, che abbracciano una serie di generi tra cui rap, industrial, folk, rock, noise, punk, post-punk, anarco-punk, hardcore, oi, crust, grind e molto di più”.

Ora che hai della musica fantastica da ascoltare mentre leggi le tue e-mail, ricordati che Riseup ha bisogno del tuo aiuto per funzionare - https://riseup.net/it/donare

PS: Il 13 gennaio dismetteremo il nostro vecchio helpdesk e ne attiveremo uno nuovo! I ticket creati nel vecchio sistema non verranno trasferiti, quindi ricordati che per i problemi ancora non risolti dovrai creare dei nuovi ticket.



Un giorno nella vita di un uccello di riseup
----------------------------------------------------
**Attenzione: è essenziale leggere questo testo con la voce narrante di un documentario sulla natura**

La giornata di un uccello di riseup inizia con la sveglia tra le 6 e le 9 del mattino ora locale a seconda di quanto il sonno sia stato cattivo e di quanto l'insonnia lo abbia tenuto sveglio fino a tardi o lo abbia svegliato presto. Una volta alzati da letto, la maggior parte degli uccelli inizia la giornata con un caffè per mettere in moto il cervello ed evitare il più possibile di incasinare i server. (Gli uccelli che amano il succo fresco o il tè a quest'ora dormono profondamente, sognando un mondo senza padroni).

La prima cosa che fa l'uccello è collegarsi con gli altri uccelli riseup che vivono in luoghi lontani e sono pronti a chiudere la scatola magica luminosa per la sera. Poi visita una speciale pagina web di riseup con metriche, avvisi e strane parole informatiche o messaggi allarmanti come “vpn host is down”. L'uccello deve quindi volare come il vento per trovare il problema e risolverlo prima che qualcuno se ne accorga. A volte, quando ci vuole troppo tempo per risolvere il problema, si ricorda anche di aggiornare riseupstatus.net in modo che gli altri animali possano sentirsi tranquilli sapendo che il caffè di oggi ha funzionato e che l'uccello sta digitando rapidamente per rendere il servizio di nuovo disponibile.

Quando non c'è un problema importante, l'uccello si stabilizza nella sua routine di risposta ai ticket di aiuto, documentando il suo lavoro e migliorando l'infrastruttura. È qui che osserviamo l'uccello di riseup nel suo habitat naturale. Ha inizio una feroce battaglia per decidere le priorità e balla tutte le danze necessarie per non perdersi nella distrazione. I giorni migliori, che sono davvero rari, sono quelli in cui non c'è nulla di urgente. L'uccello è in grado di concentrarsi sui doveri pianificati e l'unica distrazione è il cane che ha bisogno di fare una passeggiata. È durante una di queste passeggiate, in uno di quei giorni, che questo uccello ha deciso di scrivere a tutti voi delle giornate di riseup.

PS: Il cane dice, se potete, di fare una donazione a riseup - https://riseup.net/it/donare