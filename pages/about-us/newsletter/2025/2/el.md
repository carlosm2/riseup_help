@title = 'Φεβρουάριος'
@toc = false


Με δικά σας λόγια
-----------------------
Θέλαμε να μάθουμε πώς χρησιμοποιείται η Riseup και φαίνεται ότι η λίστα με τις δημιουργικές, ριζοσπαστικές χρήσεις των υποδομών είναι ατελείωτη! Λάβαμε πολλές συγκινητικές και  προσωπικές ιστορίες, αστεία, ποίηση, μουσική, έργα τέχνης, προτάσεις για βελτιώσεις, αιτήματα για merch και ψηφιακά εργαλεία καθώς και προσφορές για βοήθεια. Βλέπεις, ξέραμε ότι αυτό που κάνουμε είναι σημαντικό και απαραίτητο και είμαστε τόσο χαρούμενα που ξέρουμε ότι νιώθετε το ίδιο:

"10 χρόνια υποστηρίζουμε άτομα να έχουν πρόσβαση σε ασφαλή και νόμιμη έκτρωση. Μας γράφουν καθημερινά, συντονίζουμε τα ταξίδια τους και μιλάμε για τον ακτιβισμό μας – τα εργαλεία που παρέχετε κάνουν το έργο μας εφικτό." - στέλνει με μήνυμα αγάπης μια ομάδα που αγωνίζεται για τα αναπαραγωγικά δικαιώματα σε χώρες όπου είναι παράνομη, Ευρώπη

"Η κοινότητα [της οποίας είμαι μέλος] είναι μεγάλο κομμάτι της ζωής μου εδώ και 17 χρόνια και αγαπώ κάθε στιγμή της. Σας ευχαριστώ που παρέχετε αυτές τις φοβερές εμπειρίες για μένα και πολλά φίλα" - γράφει με πάθος ένα admin λίστας email από τη Βόρεια Αμερική

"Ευχαριστώ πολύ τους ανθρώπους πίσω από αυτό το έργο, που παρέχουν ασφαλή επικοινωνία στο διαδίκτυο για αγωνιστά, ακτιβιστά και όσα φέρνουν κοινωνική αλλαγή. Χρησιμοποιώ τη Riseup από το 2010, την ίδια χρονιά ξεκινήσαμε το αυτόνομο/αντιεξουσιαστικό μας στέκι. 14 χρόνια μετά υπάρχουμε ακόμα και εξακολουθώ να χρησιμοποιώ τη Riseup" - μοιράζεται με αφοσίωση στον αγώνα για αυτονομία και αποαποικιοποίηση, από ένα infoshop και κοινωνικό κέντρο, Νοτιοανατολική Ασία

Και αυτά είναι μόνο η αρχή. Μας δείξατε το εύρος της πολιτικής δραστηριότητας που μπορεί να δημιουργήσει η σχέση μας και θα μοιραστούμε περισσότερα μαζί σας τις επόμενες βδομάδες.

Μέχρι τότε, επειδή οι καρδιές μας είναι γεμάτες αλλά οι τσέπες μας είναι άδειες, μπορείς να μας βοηθήσεις υποστηρίζοντάς μας εδώ - https://riseup.net/el/donate



Ξέρεις εκείνα που είναι εκεί για 'σένα;
-----------------------------------------------------
Αυτό είναι το τελευταίο μας newsletter για την φετινή οικονομική ενίσχυση, οπότε αν δεν είχατε ακόμα την ευκαιρία και θα θέλατε ακόμα, ξέρετε τι να κάνετε - https://riseup.net/el/donate

Όταν αρχίσαμε να γράφουμε και να στέλνουμε newsletter πριν από μερικούς μήνες, ο στόχος μας δεν ήταν απλά να ζητήσουμε βοήθεια για την κάλυψη των βασικών αναγκών της Riseup. Θέλαμε επίσης να μάθουμε τις ιστορίες σας για το πως γνωρίσατε και πως χρησιμοποιείτε τις υποδομές της Riseup. Οι απαντήσεις ήταν το λιγότερο συγκινητικές. Έχουμε ήδη μοιραστεί μαζί σας μερικές από τις ιστορίες που λάβαμε σε ένα προηγούμενο newsletter, αλλά δεν είχαμε πολύ χώρο και αναγκαστήκαμε να μην συμπεριλάβουμε αρκετά. Πιστεύουμε ότι πολύ περισσότερα από αυτά που μας στείλατε είναι σημαντικά και δείχνουν όμορφα τη σχέση που δημιουργήσαμε μαζί, έτσι θα θέλαμε να τα μοιραστούμε μαζί σας: https://riseup.net/en/about-us/newsletter/2024/25

Διαβάζοντας τις ιστορίες σας είδαμε τα εαυτά μας σε αυτές. Μας θύμισε όλες τις φορές που χρειαζόμασταν κάποιο να είναι εκεί για μας και ήταν. Αυτό λοιπόν είναι ένα μεγάλο ευχαριστώ σε κάθε άτομο που μας περίμενε έξω από τις φυλακές, αυτά που έμειναν περιμένοντας μαζί μας άλλα να ελευθερωθούν ανεξαρτήτως καιρικών συνθηκών. Ευχαριστούμε που συνωμοτήσαμε, βγήκαμε στους δρόμους, διαβάσαμε τα λόγια σας για την πολιτική οργάνωση σε περίεργες γωνιές του διαδικτύου. Σας ευχαριστούμε για την ανταλλαγή δεξιοτήτων, την υπομονή, την κριτική και το πείσμα. Σας ευχαριστούμε για κάθε δράση, για κάθε φεστιβάλ που χορέψαμε, σας ευχαριστούμε που γελάσατε και κλάψατε και φωνάξατε μαζί μας. Ευχαριστούμε που ήσασταν πάντα δίπλα μας. Ευχαριστούμε για κάθε τι μικρό που κάνετε για τα εαυτά σας, και για τα άλλα γύρω σας. Σας ευχαριστούμε που χρησιμοποιείτε τη Riseup, σας ευχαριστούμε που υποστηρίζετε τη Riseup.