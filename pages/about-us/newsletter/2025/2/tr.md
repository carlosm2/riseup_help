@title = 'şubat'
@toc = false


Sizin sözlerinizle
------------------------
Riseup hizmetlerini nasıl kullandığınızı bilmek istedik ve riseup altyapısının yaratıcı, radikal kullanımı sonsuz gibi görünüyor! Çok fazla dokunaklı ve ilham verici kişisel hikaye, şaka, şiir, müzik, sanat projeleri ve enstalasyonlar, geliştirme önerileri, ürün ve dijital araç için talepler ve yardım için teklifler aldık. Görüyorsunuz, yaptığımızın önemli ve gerekli olduğunu biliyorduk ve sizin de aynı şekilde hissettiğinizi bilmekten mutluluk duyuyoruz:

“10 yıldır insanların güvenli ve yasal kürtaja erişimine destek veriyoruz. Bize her gün yazıyorlar, seyahatlerini koordine ediyoruz ve aktivizmimiz hakkında konuşuyoruz –sağladığınız araçlar çalışmamızı mümkün kılıyor-. ” üreme haklarının yasa dışı olduğu ülkelerde isyankar bir şekilde mücadele eden bir grubun gönderdiği aşk mektubu, Avrupa

"Parçası olduğum topluluk 17 yıldır hayatımın büyük bir parçası ve her anını sevdim. Benim –ve birçok arkadaşım- için harika şeyleri kolaylaştırdığınız için teşekkür ederim." – Kuzey Amerika’dan bir liste yöneticisi tutku ile yazıyor

“Bu projenin arkasındaki insanlara, radikaller, aktivistler ve sosyal değişim ajanları için güvenli internet iletişimi sağladıkları için çok teşekkür ederim. 2010 yılından bu yana Riseup’ı kullanıyorum, aynı yıl özerk/antiotoriter alan projemizi başlattık. Ve şimdi, 14 yıldır hala varız ve ben hala Riseup kullanıyorum.” – bir infoshop(bilgi dükkanı) ve toplum kaynakları merkezinden, bağımsızlık ve dekolonizasyon taahhüdü ile paylaşıldı,  Güneydoğu Asya

Ve bu daha başlangıç bile değil. Bize ilişkimizin yaratabileceği siyasi faaliyet yelpazesini gösterdiniz ve önümüzdeki haftalarda sizinle daha fazlasını paylaşacağız.

Bu arada, kalplerimiz dolu ama ceplerimiz boş, bu yüzden lütfen buradan bağış yaparak yardım edin – https://riseup.net/en/donate



Sizin için ortaya çıkan o insanları tanıyor musunuz?
-----------------------------------------------------
Bu, bu yılki bağış toplama etkinliğine ilişkin son bültenimiz, bu yüzden henüz şansınız olmadıysa ve hala istiyorsanız, ne yapacağınızı biliyorsunuz – https://riseup.net/donate

Birkaç ay önce size haber bültenleri yazmaya ve göndermeye başladığımızda, amacımız sizden sadece Riseup’ın temel ihtiyaçlarını karşılama konusunda yardım istemek değildi. Ayrıca, Riseup’la tanışma ve onu kullanma ile ilgili hikayelerinizi de öğrenmek istedik. Yanıtlarınız en basit tabiriyle etkileyiciydi. Bir önceki bültende aldığımız bazı hikayeleri zaten sizlerle paylaşmıştık, ancak yerimiz kısıtlıydı ve birçoğunu dışarıda bıraktık. Bunlardan çok daha fazlasının önemli olduğunu ve birlikte yarattığımız ilişkiyi güzel bir şekilde gösterdiğini düşünüyoruz, bu nedenle onları sizlerle paylaşmak istiyoruz: https://riseup.net/en/about-us/newsletter/2024/25

Hikayelerinizi okumak kendimizi onların içinde görmemizi sağladı. Bize, ne zaman birisinin orada olmasına ihtiyaç duyarsak, onun o zaman ortaya çıktığı anları hatırlattı. Bu nedenle, hapishanelerin dışında bizi bekleyen, diğerlerinin serbest bırakılması için hava koşulları ne olursa olsun orada kalan herkese büyük bir teşekkür ederiz. Birlikte komplo kurduğumuz, sokaklarda yürüdüğümüz, internetin karanlık köşelerinde siyasi örgütlenme hakkında sızlanmalarını okuduğumuz herkese teşekkür ederiz. Tüm beceri paylaşımlarınız, sabrınız, eleştirileriniz ve inatçılığınız için teşekkür ederiz. Her doğrudan eylem için, dans ettiğimiz her festival için teşekkür ederiz, bizimle güldüğünüz ve ağladığınız ve bağırdığınız için teşekkür ederiz. Her zaman bizim için orada olduğunuz için teşekkür ederiz. Kendiniz ve birbiriniz için yaptığınız her küçük şey için teşekkür ederiz. Riseup’ı kullandığınız için teşekkür ederiz, Riseup’ı desteklediğiniz için teşekkür ederiz.