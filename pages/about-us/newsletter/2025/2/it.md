@title = 'Febbraio'


Nelle vostre parole
-------------------------
Volevamo sapere come usate i servizi di riseup e sembra proprio che l'elenco degli usi creativi e radicali delle infrastrutture riseup sia infinito! Abbiamo ricevuto tante storie personali, barzellette, poesie, musica, progetti d'arte e installazioni, suggerimenti di miglioramento, richieste di merch e strumenti digitali e offerte di aiuto. Vedete, sappiamo che quello che facciamo è importante e necessario e siamo così felici di sapere che vi sentite come noi:

"10 anni di sostegno a persone che hanno bisogno di accedere un aborto sicuro e legale. Ci scrivono tutti i giorni, coordiniamo i loro viaggi e parliamo del nostro attivismo - gli strumenti che voi fornite rendono possibile il nostro lavoro.

"La comunità [di cui faccio parte] è da 17 anni una parte importante e amata della mia vita. Grazie per renderla possibile per me, e per tutti i miei amici", scrive con passione l'amministratore di una lista riseup del Nord America.

"Grazie mille alla gente dietro questo progetto che fornisce una comunicazione sicura su Internet per i radicali, gli attivisti e gli agenti del cambio sociale. Sto usando Riseup dal 2010, lo stesso anno abbiamo iniziato il nostro progetto con spazio autonomo/anti-autoritario. E ora, dopo 14 anni, esistiamo ancora e usiamo ancora Riseup."

E questo non comincia nemmeno a rendere l'idea del tutto. Ci avete mostrato la vasta gamma di attività politiche che la nostra relazione può creare e ne condivideremo di più nelle prossime settimane.

Nel frattempo, i nostri cuori sono pieni, ma le nostre tasche sono vuote, perciò aiutateci donando qui - https://riseup.net/it/donare



Conosci quelle persone che sono qui per te?
--------------------------------------------------
Questo è il nostro ultimo bollettino per la raccolta di fondi di quest'anno. Se non avete ancora avuto la possibilità e volete, sapete cosa fare: https://riseup.net/donate

Quando abbiamo iniziato a scrivere e a mandarvi delle newsletter qualche mese fa, il nostro obiettivo non era solo di chiedervi aiuto per coprire le necessità di base di Riseup. Volevamo anche conoscere le vostre storie su come ci avete conosciuto e usato. La vostra risposta ci ha commosso, e lo diciamo senza esagerare. In una newsletter precedente abbiamo già condiviso alcune delle storie ricevute, ma per non occupare troppo spazio ne abbiamo lasciate fuori molte, anch'esse molto importanti e che dimostrano meravigliosamente la relazione che abbiamo creato insieme. E ora vogliamo condividerle con voi: https://riseup.net/en/about-us/newsletter/2024/25

Leggendo le vostre storie ci siamo visti attraverso i vostri occhi. Ci siamo ricordati di tutte le volte in cui avevamo bisogno di qualcuno e quel qualcuno si è materializzato. Questo è un grande grazie a tutti coloro che ci aspettavano fuori dalle carceri e quelli che aspettavano in qualsiasi condizione meteorologica per quelli che finalmente venivano liberati. Grazie a tutti con cui abbiamo cospirato, camminato per le strade, letto i vostri sbraiti su organizzazioni politiche in angoli oscuri dell' Internet. Grazie per la condivisione delle abilità, la pazienza, le critiche e la ostinazione. Grazie per ogni azione diretta, per ogni festival in cui abbiamo ballato, grazie per aver riso e pianto e gridato con noi. Grazie per essere sempre lì per noi. Grazie per tutto ciò che fate uno per l'altro. Grazie per usare Riseup, grazie per sostenere Riseup.