@title = 'Dicembre'


Amiamo Riseup!
---------------------------
Quando è stata l'ultima volta che abbiamo condiviso quanto ci piace fare questo lavoro? Oggi vogliamo dirvelo! Gestire Riseup è veramente gratificante. Attraverso i nostri ticket di aiuto abbiamo spesso la possibilità di conoscere e aiutare persone meravigliose che svolgono un lavoro incredibile. Inoltre abbiamo uccelli straordinari che portano le loro idee e la loro passione nel nostro stormo. Tutto questo sostiene la nostra missione di organizzazione radicale! Alcuni di noi lavorano da oltre 20 anni abilitando i servizi che Riseup offre per contribuire a creare un altro mondo. Come individui, siamo impegnati in questa lotta a lungo termine e crediamo profondamente nell'importanza di comunicazioni sicure in questo movimento del cambio!

Uno dei problemi legati alla gestione di un progetto come questo sono le crescenti esigenze in termini di manodopera e costi. Ci vuole davvero molto lavoro per soddisfare i requisiti di un progetto delle dimensioni di Riseup. Progetti simili hanno 7 volte più persone che lavorano, a tempo pieno e con benefit, per garantire il funzionamento dei loro servizi. E mentre le cose diventano sempre più costose, noi non lo siamo: siamo un servizio gratuito e ci affidiamo a tutti coloro che utilizzano riseup per mantenere accese le luci dei server!

Tutti qui a riseup considerano questo lavoro come un lavoro d'amore e di dedizione per far crescere il mondo che sappiamo può esistere. Se potete, aiutate riseup a continuare a fiorire - https://riseup.net/it/donare

PS: Nelle prossime settimane, come promesso, condivideremo alcune delle vostre storie con riseup - se non ci avete ancora scritto, c'è ancora tempo: outreach@riseup.net


Il nuovo helpdesk arriva a gennaio!
--------------------------------------------------------
Riseup sta invecchiando, per l'esattezza ha ben 25 anni. Negli anni di internet, si può considerare antico! È quindi comprensibile che, con il passare del tempo, alcune cose iniziano a scricchiolare e richiedere attenzione. Il nostro helpdesk era diventato un po' scontroso e quindi ci siamo messi a lavorare sodo per sostituirlo in modo che chiedere aiuto diventi più facile. Dopo tanto sangue (quello che arriva con le mestruazioni), sudore e lacrime (anche loro causate dalle mestruazioni), abbiamo finalmente finito: tra breve dismetteremo il vecchio helpdesk e quello nuovo entrerà in azione!

Abbiamo cercato di informare tutti coloro che erano già in contatto con noi di questo cambiamento. Se per caso avete dei ticket aperti, sappiate che non verranno trasferiti muovo sistema e che spariranno per sempre. Dopo il 6 gennaio ci sarà un nuovo helpdesk dove potrete aprirne di nuovi. Non dimenticate che siamo sempre felici di ricevere il vostro feedback a riguardo!

Se potete, sostenete riseup per aiutarci a riparare altri scricchiolii - https://riseup.net/it/donare