@title = 'Δεκέμβριος'
@toc = false


Αγαπάμε τη Riseup!
---------------------------

Πότε ήταν η τελευταία φορά που σου είπαμε πόσο πολύ μας αρέσει αυτό που κάνουμε; Θέλουμε να σου το πούμε σήμερα! Μας γεμίζει ικανοποίηση η συμμετοχή μας στη Riseup. Στην υποστήριξη μιλάμε με υπέροχους ανθρώπους που συμβάλλουν στο κίνημα με την απίστευτη δουλειά τους, και έχουμε καταπληκτικά πουλιά που φέρνουν τις ιδέες και το πάθος τους στο σμήνος μας. Όλα αυτά στηρίζουν το στόχο μας για ριζοσπαστική οργάνωση! Κάποια από εμάς, δουλεύουμε πάνω από 20 χρόνια για να κάνουμε δυνατές τις υπηρεσίες που προσφέρει η Riseup ώστε να βοηθήσουμε στη δημιουργία ενός άλλου κόσμου. Ως άτομα, είμαστε αφοσιωμένα σε αυτόν τον αγώνα μακροπρόθεσμα και πιστεύουμε βαθιά στη σημασία των ασφαλών επικοινωνιών για τις οργανωτικές ανάγκες του κινήματος!

Ένα από τα ζητήματα με τη λειτουργία μιας τέτοιας προσπάθειας είναι οι αυξανόμενες ανάγκες από την άποψη της εργασίας και του κόστους. Η Riseup έχει μεγαλώσει πολύ με αποτέλεσμα να χρειάζεται πολλή δουλειά για να ανταποκριθεί στις απαιτήσεις. Παρόμοιες δομές έχουν 7 φορές περισσότερους ανθρώπους που εργάζονται, με πλήρη απασχόληση και παροχές, για να εξασφαλίσουν τη λειτουργικότητα των υπηρεσιών τους. Και ενώ όλα γίνονται συνεχώς πιο ακριβά, εμείς δεν έχουμε γίνει – είμαστε μια δωρεάν υπηρεσία, οπότε βασιζόμαστε σε όλα όσα χρησιμοποιούν τη Riseup για να λάμπουν τα φώτα των σέρβερ!

Όλα μας εδώ στη Riseup βλέπουμε αυτό που κάνουμε με αγάπη και είμαστε αφοσιωμένα στο να καλλιεργήσουμε τον κόσμο που ξέρουμε ότι μπορεί να υπάρξει. Αν μπορείς, βοήθησε τη Riseup να συνεχίσει να ανθίζει – https://riseup.net/el/donate

ΥΓ: Όπως υποσχεθήκαμε, θα μοιραστούμε σύντομα μερικές από τις εμπειρίες σας με τη Riseup – αν δεν μας έχεις γράψει ακόμα, προλαβαίνεις: outreach@riseup.net


Τον Ιανουάριο έρχεται νέο helpdesk! 
--------------------------------------------------------
Το Riseup μεγαλώνει, γίνεται 25 ετών για την ακρίβεια. Στα χρόνια του διαδικτύου αυτό είναι πανάρχαιο! Όπως είναι αναμενόμενο, καθώς περνάει ο καιρός, κάποια πράγματα τρίζουν και χρήζουν φροντίδας. Το helpdesk μας συγκεκριμένα είναι γκρινιάρικο εδώ και καιρό οπότε κι εμείς δουλέψαμε σκληρά για την αντικατάστασή του με σκοπό να γίνει πιο εύκολο να μας ζητάς βοήθεια. Μετά από πολύ αίμα (περιόδου), δάκρυα (επίσης περιόδου) και ιδρώτα, επιτέλους τελειώσαμε -- σύντομα θα διακόψουμε τη λειτουργία του παλιού και το νέο θα τεθεί σε λειτουργία!

Προσπαθήσαμε να ειδοποιήσουμε όλα όσα ήμασταν ήδη σε επαφή για αυτήν την αλλαγή. Αν έχεις ακόμη κάποιο ticket ανοιχτό, θέλουμε να ξέρεις ότι δεν θα μεταφερθεί και θα χαθεί για πάντα. Από τις 6 Ιανουαρίου και μετά θα υπάρχει ένα νέο helpdesk και θα μπορείς να ανοίξες τα νέα tickets εκεί. Όπως πάντα, θα χαρούμε να ακούσουμε τα σχόλιά σου σε σχέση με αυτό.

Αν μπορείς, στήριξε την riseup ώστε να βελτιωθούν περισσότερα πράγματα που τρίζουν - https://riseup.net/el/donate